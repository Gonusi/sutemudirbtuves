---
title: Pirmas reddit "sketch" post
description: Pradedu įkėlinėti į reddit
date: 2026-02-02
tags: ['diary']
thumb: "./rat_at_twilight__2026-02-02_for_publish.resized.jpg"
lang: 'lt'
---

Šiandien susikūriau reddit'o vartotoją `rat_at_twilight` ir pradėjau postinti. Jau seniai norėjau, nes smagiau paišalioti, kai kažkas pakomentuoja. Kadangi vartotojas naujas, tai galiu tik komentuoti, o ne kurti naujus įrašus daugelyje subreddit'ų. Dėl to pirmas postas į /r/SketchDaily, kur į komentarus įkeliami piešiniai pagal dienos temą. 

![A Dusky Batfish](./rat_at_twilight__2026-02-02_for_publish.resized.jpg "A Dusky Batfish")

Kadangi stengiuosi išmokti piešti rašalu (ar tušu), tai taip ir padariau. Nors čia tik greitas `sketch`, nesu labai patenkintas - panašu vėl galvojau, kad jei linijas pieši greitai ir nelabai stengdamasis, tai išgausi tą lyg "be pastangų" nupieštų, truputį pavingiuotų, truputį su pertrūkiais linijų efektą, kuris būdingas rašalu iliustruotoms knygelėms.

Deja ne pirmą kartą pasimokau, kad nėra taip, kad gali nesistengti - tas be pastengų efektas atsiranda įdėjus daug pastangų :) 

Na, bet esu patenkintas bendra kompozicija, o ir žuvies viršutinė dalis pavyko neblogai, ten linijos tokios, kaip ir norėčiau.

Ir aišku - gerai, kad pradėjau. 