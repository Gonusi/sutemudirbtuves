---
title: Pinčiuko paslaptis
description: Trumpa pasaka apie tai, kaip Pinčiukas paliko mūsų pasaulį, taip ir nesuprastas žmonių.
date: 2025-01-09
tags: ['pasaka', 'pinčiukas']
---

<img src="./pinciuko-paslaptis-2021.jpg" alt="Originalus piešinys su vieta, kur gimė (ir paskui dingo) paskutinis iš Vilniaus krašto Pinčiukų">

Gimė jis prieš tūkstantį metų, ypatingoje vietoje. Ties pat žmogaus pasaulio riba. Turbūt todėl ir gimė kitoks. Pusiau žmogus, pusiau kažkas visai kito.

Prieš patekant saulei, po sunkių darbų vežimu dardėdavo takeliu Grubeno kalvų šešėliais. Čia pažinojo kiekvieną akmenį. Daugelį medžių milžinų buvo pats pasodinęs. Vakarais  žvėrys ir paukščiai rinkadovosi klausytis istorijų iš tolimų jo kelionių. O jei kas visai svetimo atklįsdavo į jo pasaulį, mokėjo gražiai išprašyti.

Dar jis pildė norus - žvėrims, medžiams ir net akmenims. Pildė ir žmonėms. Tik šie stebuklų suprasti nemokėjo. Visada kažką gaunant ne mažiau tekdavo atiduoti, tokie jau gamtos dėsniai. O žmonės buvo godūs, todėl dažnai jiems galiausiai už norus tekdavo atiduodavo viską. Tik kaltę kai kurie ne sau suversdavo.

Nakties šuva baugiai cyptelėjo patrauktas už vadelių ir vežimas sustojo. Pinčiukas pirmą kartą po tūkstančio metų drįso pažvelgti vidun. Juodi pirštai pajuto vėsų ir tvirtą akmenį, o saulės spinduliai jau nutvieskė aukščiausius debesis. Mėlyna bedugnė vis dar alsavo nakties vėsa, tokia gili, bet tokia sava. Jis žinojo tik vieną - vidun eiti - nevalia. Čia, prieš tūkstantį metų ir atėjo į šį pasaulį.

“Tik įmerksiu pavargusias kojas į vėsų vandenį”- pagalvojo. Seni paparčiai sulingavo juoduose delnuose, o gelmė tyliai atsiduso.

Galbūt jau niekas nesužinos, kokias paslaptis ji slėpė. Bet žmonės kalba, kad ten dingo paskutinysis iš pinčiukų. O paslapčių pasaulyje visada buvo ir liks daugiau nei atsakymų.
